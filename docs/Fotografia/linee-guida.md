---
sidebar_position: 2
---

# Linee guida

In questa sezione, forniremo delle linee guida da seguire per il servizio di fotografia. Durante il gospel, è importante catturare i momenti peculiari in modo significativo. Segui queste linee guida per scattare foto di qualità e segnalaci altri consigli se pensi manchi qualcosa che conosci e possa apportare valore a questa guida.

## Cosa utilizzare per scattare le foto

La chiesa mette a disposizione uno smartphone dedito a questo compito, ma se preferisci utilizzare la tua fotocamera personale o il proprio smartphone, sei libero di farlo. L'importante è che le foto siano di buona qualità e rispettino le linee guida fornite in questa sezione.
Lo smartphone messo a disposizione ha il vantaggio di avere già connesso l'account *Google Photos* per la condivisione delle foto che possono essere organizzate in un album e condivise tramite link (**principalmente via mail**) al responsabile di comunicazione sui social.

:::warning Ricorda
- Assicurati di avere abbastanza spazio di archiviazione sul tuo dispositivo per scattare e salvare le foto durante il servizio.
- A conclusione del servizio, assicurati di condividere le foto selezionate con il responsabile della comunicazione della chiesa o comunque di esserti organizzato con lui per fargliele avere in qualche modo.
- Lascia sempre lo smartphone in carica completato il servizio per garantire che sia pronto per il prossimo utilizzo.
:::

## Momenti da catturare
### Accoglienza

1. Cerca di catturare l'entusiasmo e la gioia delle persone durante l'accoglienza.
2. Fai attenzione ai dettagli, come i sorrisi, gli abbracci e i gesti di benvenuto.

### Musica di inizio
Considera la possibilità di essere in anticipo sul luogo per approfittare delle prove dei musicisti per scattare foto con una maggiore illuminazione ed inoltre perchè in quel momento ti è anche concesso di salire sul palco per scattare foto più vicine ai musicisti. 
In genere i musicisti sono sul luogo almeno un'ora prima dell'inizio del servizio e in ogni caso puoi riservarti la possibilità di contattare il responsabile dei Sounds per coordinarti con lui a tale scopo.

1. Sii attento ai movimenti ritmici, alle espressioni facciali intense e alle emozioni che si manifestano durante questa fase. Cerca di cogliere anche i dettagli degli strumenti musicali e dell'ambiente circostante.
2. Cerca di catturare l'energia e l'entusiasmo dei musicisti e dei partecipanti.

### Messaggio dello speaker

Quando lo speaker comunica il suo messaggio, è fondamentale che le foto siano incentrate sullo speaker stesso. Cerca di catturare l'attenzione e l'interesse del pubblico, ma assicurati che lo speaker sia il soggetto principale delle tue foto. Presta attenzione ai dettagli significativi dell'ambiente, come il palco o gli elementi scenografici, ma senza distogliere l'attenzione dallo speaker.

## La selezione delle foto

:::warning Ricorda
Per ogni momento peculiare del gospel, cerca di scattare **almeno 10 foto varie e successivamente seleziona le migliori 4** per ognuno di questi momenti. Questo ti aiuterà a creare una raccolta di immagini rappresentative e di alta qualità che dovrai fornire a chi dovrà eseguire la pubblicazione nei nostri canali social.
:::

### Consigli pratici per la selezione delle foto

Quando selezioni le foto da includere nella raccolta finale, tieni a mente i seguenti consigli pratici per scegliere le migliori e scartare quelle meno riuscite:

- **Foto sfocate**: Scarta le foto che risultano sfocate o fuori fuoco. La nitidezza è fondamentale per una buona qualità dell'immagine.
- **Illuminazione**: Evita le foto troppo buie o sovraesposte. Cerca immagini con una buona illuminazione che mettano in risalto i dettagli e le espressioni.
- **Composizione**: Scarta le foto con una composizione disordinata o poco equilibrata. Cerca immagini ben composte, con soggetti centrati o ben posizionati secondo [la regola dei terzi](https://www.adobe.com/it/creativecloud/photography/discover/rule-of-thirds.html).
- **Espressioni facciali**: Evita le foto in cui le persone hanno espressioni poco naturali o sgradevoli. Cerca immagini che catturino emozioni genuine e sorrisi spontanei.
- **Dettagli**: Scarta le foto che non aggiungono valore alla narrazione visiva. Cerca immagini che includano dettagli significativi e che contribuiscano a raccontare la storia dell'evento.

Seguendo questi consigli, potrai creare una raccolta di foto che rappresenti al meglio l'atmosfera e l'energia dell'evento, garantendo al contempo una qualità elevata delle immagini selezionate.


## Condividi le foto selezionate
In conclusione al termine del servizio, ti verrà chiesto di condividere le foto selezionate con il responsabile della comunicazione della chiesa, in modo che possano essere pubblicate sui canali social.
Per eseguire questa condivisione, puoi utilizzare un servizio di cloud storage come Google Drive, Dropbox o simili, oppure inviare le foto via email. Tieni inoltre in considerazione 


La fotografia dei momenti del gospel è un modo potente per catturare e condividere l'esperienza nei social.
Grazie per la tua collaborazione e per il tuo impegno nel catturare i momenti speciali del gospel.

Buon lavoro e buona fotografia!